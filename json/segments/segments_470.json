["Sandy the gay, the blooming swain,</br>Had lang frae love been free;</br>Lang made ilk heart that fill'd the plain,</br>Dance quick with harmless glee.", "As blythsom lambs that scour the green,</br>His mind was unconstrain'd;</br>Nae face could ever fix his een,</br>Nae sang his ear detain'd.", "Ah!  luckless youth, a short-liv'd joy</br>Thy cruel fates decree:</br>Fell tods shall on thy lambkins prey,</br>And love, mair fell, on thee.", "'Twas e'er the sun exhal'd the dew,</br>Ae morn of chearful May,</br>Furth Girzy walk'd, the flow'rs to view,</br>A flow'r mair sweet than they.", "Like sun-beams sheen her waving locks,</br>Her een like stars were bright,</br>The rose lent blushes to her cheek,</br>The lilly purest white.", "Jimp was her waist, like some tall pine,</br>That keeps the woods in aw;</br>Her limbs like iv'ry columns turn'd,</br>Her breasts like hills of snaw.", "Her robe around her loosely thrown,</br>Gave to the shepherd's een,</br>What fearless innocence would show;</br>The rest was all unseen.", "He fix'd his look, he sigh'd, he quak'd,</br>His colour went and came;</br>Dark grew his een, his ears resound,</br>His breast was all on flame.", "Nae mair yon glen repeats his sang,</br>He jokes and smiles nae mair;</br>Unpletted now his cravat hung,</br>Undrest his chesnut hair.", "To him, how lang the shortest night,</br>How dark the brightest day;</br>Till, with the slow consuming flame,</br>His life was worn away.", "Far far frae shepherds, and their flocks,</br>Opprest with care, he lean'd;</br>And in a mirky beachen shade,</br>To hills and dales thus plean'd:", "At length, my way-ward heart, return,</br>Too far, alas!  astray;</br>Say, whence you caught that bitter smart,</br>Which works me such decay.", "Ay me!  'twas Love, 'twas Girzy's charms,</br>That first began my woes;</br>Could he, sae saft, or she sae fair,</br>Prove such relentless foes?", "Fierce winter nips the sweetest flow'r;</br>Keen lightning rives the tree,</br>Bleak mildew taints the fairest crop,</br>And love has blasted me.", "Sagacious hounds the foxes chace,</br>The tender lamb-kins they;</br>Lambs follow closs their mother ewes,</br>And ewes the blooms of May.", "Sith a' that live, with a' their might,</br>Some dear delight pursue;</br>Cease, ruthless maid, to scorn the heart</br>That only pants for you.", "Alas!  for griefs to her unken'd,</br>What pity can I gain?</br>And, should she ken, yet love refuse,</br>Could that redress my pain?", "Come, death, my wan, my frozen bride,</br>Ah!  close those wearied eyes;</br>But death the happy still pursues,</br>Still from the wretched flies.", "Could wealth avail, what wealth is mine,</br>Her high-born mind to bend,</br>Hers are those wide delightful plains,</br>And hers the flocks I tend.", "What though, whene'er I tun'd my pipe,</br>Glad fairies heard the sound,</br>And, clad in freshest April green,</br>Aft tript the circle round.", "Break, landward clown, thy dinsome reed,</br>And brag thy skill nae mair:</br>Can aught that gies na Girzy joy,</br>Be worth thy lightest care?", "Adieu, ye harmless, sportive flocks,</br>Anes a' my joy and care:</br>Adieu, my faithful dog, who aft</br>The pleasing toil did share.", "Adieu, ye plains and light, anes sweet,</br>Now painful to my view:</br>Adieu to life, and thou, mair dear,</br>Who caus'd my death, adieu.</br>"]