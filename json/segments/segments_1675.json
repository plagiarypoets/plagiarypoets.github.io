["JOCK.</br>Come Jamie lat us gang to yonder dale,</br>Whare hillocks green steek out the eastern gale.</br>This blinkan morn &mdash; the fleecie streakit lift,</br>Presage an end o' boreal blawin' drift.</br>The singin' birds hae caught the vernal lowe;</br>And primroses i' gowden clusters grow.", "JAMIE.</br>Bless'd principal!  O Michty power divine!</br>That busks thae fields &mdash; an' streaks yon lift sae fine.</br>An' maks cauld winter stentit bounds to ken;</br>Flowers whan to shed their scent athort the glen;</br>Buds whan to bloom &mdash; an' cleid the nakit grove;</br>Birds whan to chirm their dulcet notes of love.", "JOCK.</br>Thae bonny buds 'mang branches keekin' out</br>Sal in a little turn to mellow fruit.</br>Thae crusty moths aneath the bark sae blind,</br>Sal sune hae wings an' mount upo' the wind.</br>Thae hingin' sprays that bield the mavis' eggs,</br>Will sune be prappers for its younglin's legs.", "JAMIE.</br>The callous grain now scatter'd owr the clod,</br>Sal wi' prolific lustre yellow nod:</br>First burstin' green frae cranies o' the earth</br>Sal gie ten thousand har'ests their mellow birth.</br>Yet stupit man!  wham heaven's form'd for praise,</br>Sic blessin's scarce his orisons can raise.", "JOCK.</br>Flowers springin' frae the wattl'd roots below,</br>Wi' sweet, innumerous dyes an' lustres grow.</br>See leaves unfold o' nature's bonny green,</br>To draw the sap, an' be to fruit a screen;</br>Else the fierce blaze o' simmer's luntin heat</br>Was ruin a', an' nature's views defeat.", "JAMIE.</br>Astonishing!  to see the pregnant spring,</br>Frae winter's bed, sic bonny beauties bring.</br>A wee while sin' a' was inert an' dead,</br>Frae the dull meadow to the summit's head.</br>But twa', three days sin' sunny hours 'gan range,</br>Now how our senses testify the change.", "JOCK.</br>Already is the sil'er daisie seen</br>And snawdrops keekin' frae the livid green.</br>She first begins wi' nature's little gems,</br>Before she clieds wi' leaves the woodland stems.</br>Busks the primrose aneath the forrest roots,</br>An' wi' progressive beauty upward shoots.", "JAMIE.</br>Wafts owr the meadows fair wi' gowden feet</br>An' strews behind ilk hour some bloomin' sweet.</br>Nods owr the stream, whare eddies whirl deep</br>An' paints her Segs, an' maks her willows weep.</br>Trips frae the plain &mdash; spreads verdure o'er the hill,</br>An' wreathes the margin o' the lovers rill.", "JOCK.</br>Walks owr the heather's dreary tapit waste,</br>An' maks it bloom beneath the northern blast.</br>Givs its empurpl'd dye &mdash; whereon the bee,</br>With sweets ambrosial laids its little thigh.</br>Gangs into glens, whare caverns sullen gloom,</br>An' gies the moss its hoyden colour'd bloom.", "JAMIE.</br>Perfumes the thyme upo' the hillock's brow;</br>Maks violets wi' unrivalled shine to blow.</br>Delightfu' flower!  the richest kingly vest,</br>Is hoyden to the glowin' o' thy breast.</br>Nature by thee, hath some day sutten down,</br>An' a' the skill o' her lov'd pencil shown.", "JOCK.</br>Still lat us dander farer up the vale,</br>An' frae the primrose new delight inhale.</br>See how it glents aneath the placid ray,</br>Drinks o' morn beam, an' lustre gies the day.</br>In vain the maid &mdash; tho' buskt i' Tyrian dye,</br>Attempts wi' its simplicity to vie.", "JAMIE.</br>Nature to flowers has sic a polish given,</br>They cannae be out shone wi' less than heaven.</br>The mair we look unto the flowery race,</br>Immingled sweets an' beauties on us press.</br>Whan heaven gae man auld Eden's bonny bower,</br>Bade plant the grove an' cultivate the flower.", "JOCK.</br>A sweet employ &mdash; for ane wha, inwardly</br>Contains a spirit' that never is to die.</br>The Soger's brand but maks a kintry mourn;</br>Maks widows rife, an' swalls the tragic urn,</br>An' flowers gay, sparklin', on the glowin plain,</br>Weep wi' the blood o' mony thousands slain.", "JAMIE.</br>Detested war!  whan sal the time appear</br>Whan to the plough irons turn'd the hostile spear?</br>An' men abhorrent spurn at fields o' gore,</br>Woo rural shades &mdash; an' learn war's bale no more.</br>But underneath the olive, fig, an' vine</br>Breath peace to a', and mak the earth divine.", "JOCK.</br>An' 'neath the smile o' some benignant sky</br>The yeanling kids i' lions dens sal lie;</br>And that bricht sun, that smil'd owr Eden's day,</br>See fernziers, babes, wi' savage monsters play;</br>An' frae the hole whare serpents us'd to sting</br>Their hands unvenom'd to their bosoms bring.", "JAMIE.</br>Blest times indeed!  cou'd we but live to see</br>Whan man-like seraph's, singin', wad agree;</br>An' the dire brand that threats anither's life</br>Wave owr the rose a peacefu prunning knife.</br>An' crimson plains &mdash; the grave o' slaughtered files,</br>Echo sweet peace's gowden featured smiles.", "JOCK.</br>An' lastin as the lict that shines above,</br>Pure peace, to breath benevolence an' love.</br>How stupit is't, whan men for sordit gain,</br>Mak empires mourn their usefu bairnies slain?</br>To plant a chaplet on a monarch's brow,</br>Requires green deaths an' bloody streams o' woe.&mdash;", "JAMIE.</br>An' peacefu arts that polish human life</br>Are smoor'd amid the fierce conflicting strife.</br>The soul's fine feelin's, sympathetic, mild,</br>Turn ga,' hate, rancour i' the battle wild.</br>An' mankind lost to ilka social tie,</br>'Mid war's rude din wi' fiends-infernal vie.", "JOCK.</br>Nae mair the father, friend, or social see:</br>Rage fires ilk breast, an' glances frae ilk e'e.</br>The killer's kill'd &mdash; the heroe pantin' dies</br>An' 'side his rival blends his agonies.</br>While thus, to thousan's swall the mangl'd slain</br>Grief stalks behind, an' howls out owr the plain.", "JAMIE.</br>We'll leave this theme &mdash; an' lat th' ambitious king</br>Feel a' the plagues o' war's impoison'd sting,</br>While we upo' this flowery bed will lie,</br>An' spring's sweet, flowery featur'd face, survey.</br>How sweet's the windin's o' the rilly flood,</br>Whan undefil'd wi' dye o' human blood?", "JOCK.</br>Sweetly dejected by that burny's side</br>The cowslips hing i' melancholy pride;</br>An' on the out base o' the ruined pile,</br>Wi' morn's best beam the scentit wa'flowers smile;</br>The first reminds me of some droopin' maid,</br>(Forsaken, flichit, by some perjur'd lad,)</br>Mournin' her hapless fate amid the shade.</br>The last shows virtue how sublimely fair,</br>Who 'mid misfortunes wears an heavenly air.", "JAMIE.</br>The snawdrap bloomin' amang frost an' snaw,</br>I' spite o' vernal blasts that birlin blaw,</br>Points fortitude:  (tho' even in a flower),</br>For it can smile amid an adverse shower.</br>An' why sou'd men, the progeny o' God,</br>Dejected sink at fortunes gloomiest nod?</br>God's arm is stronger than a' Adam's line;</br>(Tho' a' his sons strength did i' ane's combine):</br>An' weel can mak the warst o' human wae</br>Quite unexpectit tak its flicht awa.", "JOCK.</br>The falded crocus i' the mornin' air,</br>Now spreads its bosom to the sun beam fair:</br>Acquires new charms frae heaven's all potent fire</br>An' falds its foliage whan his beams retire.</br>Sae let us gie our heart to the Supreme;</br>Live by his licht, an' venerate his Name.", "JAMIE.</br>Sweet daffodils that grow i' ilka grove,</br>An' fa a prey, whare school-boys dandrin' rove;</br>Owr fond o' shinin' stray on ilka strand,</br>An' gie their sweets to ilka ruffian hand.</br>Be cautious maidens, o' the paths you rove</br>And shun the haunts o' fause illicit love.</br>Gif lavish o' your sweets, ye'll seldom fail</br>To be companions unto grief and bale.", "JOCK.</br>But see Narcissus comes wi' sparklin' eye,</br>An', buskit i' robes o' heaven's ain native dye.</br>The smile o' innocence sits on her cheek:</br>An' fair an' mild as ony maiden meek.</br>But the least stow'r blawn by the breezy air,</br>Leaves a deep stain upo' her bosom fair.&mdash;</br>Sae easy, too, virtue may gather wae,</br>Gif she near vice sou'd tak her devious way.</br>An' aft th' infamous tongue o' scandal thraws</br>A stain at her whan there is little cause.</br>Be cautious then Narcissa, o' your name,</br>An' tenty watch th' avenues o' good fame.", "JAMIE.</br>Fairest of flowers the lily of the vale;&mdash;</br>Gies her sweet bosom to the vernal gale.</br>The sacred pen has celebrate thy fame;</br>An' i' the grove gi'en thee a lastin' name.</br>Enrob'd with sweet &mdash; yet cares nae to be seen,&mdash;</br>But veils thy excellence 'mong foliage green.</br>Sae sacred worth walks 'neath a humble screen;</br>An' unto God its value's only seen.</br>Loveliest of plants!  nane but the prying e'e</br>&mdash;Tenth o' thy lowly dignity can see.</br>Lovers o' glare aft tent the sun-flower's head,</br>Whyle tramplin' on thy excellence an' meede.</br>Sae aft exteriors cleek th' untentin een,</br>Whyle lowly merit needs a search ere seen.", "JOCK.</br>See tulips shine without the sweets o' smell,</br>An' only in exteriors do excel.</br>Lat puft' up beaux gang view their portrait, where,</br>The tulip glances on the gay parterre.</br>That flower like them has gaudiness o' form,</br>But soon owrcoupit by the feeblest storm.</br>An' tho' it whiles escapes the sullen blast,</br>It shrinks an' dies by noon's het beams at last.</br>But manly sauls simplicity caress;</br>And mak their worth to dignify their dress.", "JAMIE.</br>The hyacinthia, heavenly buskit gem!</br>When side-lang laid, its sweets are still the same.</br>An' balmy odours o' this bloomin' flower</br>Are sweet in exit, as in buddin' hour.</br>Sae fade the temp'rate and the wise and just,</br>When that the tombs receive their honour'd dust.</br>The polyanthus niest wi' glowin' dye,</br>Flusht wi' the various changin's o' the sky.</br>The lustre o' the infant streakit morn,</br>Or the mild gildings e'er eve's brow adorn.</br>The crimson flush upo' the bride-groom's vest,</br>Or gayer colours on his consort's breast,</br>The rain-bow's radiance on the ev'ning cloud,</br>Are a' sweet plant!  deep paintit on thy bud.", "JOCK.</br>The mignonette sweet humble deckit flower!</br>How sweet it scents the eve or dawning shower.</br>An' tho' it boasts nae gaudiness o' show,</br>Elysian sweets frae its green foliage flow.</br>How aften hae I in my hours o' glee,</br>Hung O sweet plant, enraptur'd over thee?</br>Sic, an' mair grand than ony bard can sing,</br>Appear the sweets o' wonder-workin' spring.</br>Come then ye nymphs, come leave the dinsome town,</br>An', amang flowers an' rural shades sit down.</br>Come carefu' tent the op'ning o' the buds,</br>While owr them thrills the music o' the woods.</br>Come leave the madness o' the masquerade,</br>Join the smooth warblin's o' the silvan shade:</br>Let your fair fingers cultivate the flower,</br>The vernal grove &mdash; the summer shady bower.</br>What signifies the mid-night mixed scene,</br>Where soft seduction strives your souls to stain?</br>The fairest smile that e'er sic follies gae,</br>Concealt beneath some painfu' stings o' wae.</br>The partin' curtsey frae the mazy ball</br>Is often followed wi' remorse an' gall.</br>An' langours which, sic giddy joys succeed,</br>Mak the soul dull, an' vapourish the head.</br>When linnets i' the groves harmonious sing,</br>And vernal hours a new creation bring,</br>When Zephyrs fan, an' shed a sweet perfume,</br>An' azure skies an' fleecy clouds illume,</br>When limpid streams meandering appear,</br>An' dewy drops hang on the blossoms clear,</br>An' lowe of Kine &mdash; the bleatin' o' the hills,</br>Responsive to the murm'rin' o' the rills,</br>When rustic swains their guileless notes of love,</br>An' plaintive strains, re-echo frae the grove,</br>When milk-maids owr the lang with drawin' vale,</br>Waft their wild cadence thro' the passin' gale,</br>When Flora in her ever charmin' dress,</br>Skips o'er the meads and does her sweets impress,</br>Whan a' the sweets o' melody an' glee,</br>Run frae the summit to the level lea.</br>Leave, leave the town &mdash; its giddy toys forbear,</br>An' woo the paths where true delights appear.", "JAMIE.</br>We'll cae owr flocks now farer up the height;</br>Lownd is the wind, the sky is flowin' bright,</br>An' on the breast o' yon gay sloppin' hill,</br>We'll loose our scrips an' tak o' meat our fill:</br>An' whan that summer better cleids the spray,</br>We'll meet an' hae a crack anither day.</br>"]