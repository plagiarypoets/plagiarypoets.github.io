["Dignis &amp; ille cruce est, &amp; vulture, quisquis avaro</br>Tradidit imperium; quisquis, quo jure Quirites</br>Plecantur, docuit.  Si quando Claudii acervos</br>FUFIDIUS laudat, si amplos parasitus honores</br>GRAEVULUS enumerat PALLANTIS, claraque facta;</br>Ille tuus, moneas, fabellam narrate anilem</br>SPENSER, &amp; exemplo est; sive hanc inimica tyrannis</br>Compotrix lepida, atque ad rem cata dicere, sive hanc</br>Nutricem mentita suo dictavit alumno</br>Calliope.  Obstupuere ferae, dum carmine vates</br>Mordaci ludit sub simii imagine regem.</br>Simius &amp; verus fuit.  At diadema leonis</br>Armaque sceptrumque &amp; barbam, pellemque decoram</br>Furatus, regem didicit simulare leonam.</br>Tum autem praefectum regni sub vulpe latentem,</br>Et varias memorat fraudes, &amp; mille rapinas.</br>Tum canit, &amp; credas:  Nunc sunt, semperque fuere,</br>Semper erunt (neque enim magnis est lupus ipse timendus)</br>Simius &amp; vulpes [Greek characters], sive leonum,</br>Sive hominum speciem sumunt, &amp; nomina regum:</br>Haud unquam commissa alter luiturus, &amp; alter,</br>Ni Deus intersit vindex, reducemque leonem</br>Gratatus, miserae reddat sua gaudia genti. . . .", "FABELLAM &mdash; ANILEM]  Mother Hubberd's Tale.  Elegans equidem &amp; bene morata est fabula, quam in usum sui seculi regum &amp; regulorum, proregum, principum, &amp; praefectorum scripsit EDMONDUS SPENSER poeta inter Anglos celeberrimus, regnante ELIZABETHA.  Perlegas, mi lector, hanc fabellam:  Neque enim ignobile est carmen, neque hisce temporibus indignum.", "COMPORTRIX LEPIDA]  Fingit SPENSER nutriculam feu compotricem anum, aegrotanti amico assidentem, hanc fabellam ad ejus voluptatem garrire.</br>"]