LACON, TITYRUS.

Dum fagus (namq; aestus erat) me protegit umbra,
Isidis ad ripas Scamno jam forte sedebam:
Scamno, frugiferi dominus quod fecerat agri
Ruricolis sacrum, Musiq; dicaverat Alcon.
Laeve, ut marmor, erat, latumque:  altare putares.
Neve sit indignum coelesti nomine Scamnun,
Durae, parva licet, pars est solidissima quercus,
Quae Dodonaeo fuerat de femine nate,
Et Dryadum sedes, & Divum maxima cura,
Et silvae decus omne suae, dum silva manebat.
At non summa tamen debetur gloria Scamno,
Vel quia fatidicis certe est majoribus ortum,
Vel quia magnaniminium de corpore robur eodem,
Germanaeque trabes nunc currunt aequora velis,
Hispanos terrent, & mittunt fulmina ponto.
Sunt illi propriae vires, factisque, suisque
Spectatur meritis:  meritis sua praemia sunto.
Nam facit, ut melius rus contemplemur amoenum,
Gratior & qui fit, dum praeterlabitur, amnis.
Otia dat pigris; praebet solatia fessis,
Et sensibus somnum, & mensam messoribus aptam:
Atque suburbanis, si fama est nuntia veri,
Praebet dura nimis, sed grata cubilia Nymphis.
At quae tanta fuit mihi Scamnum causa colendi?
(Nam colui.)  En, doctae quod nunc praesagia mentis
Spirat, (& hoc patrium est) referatque oracula Divum.
Nunc vati dictat, Parnassidis aemula rupis,
Carmina, quae possunt vix ipsae carpere Musae.
Sed livor poterit:  sed carpit & omnia livor.
Huc veniunt pueri, & tenerae per prata puellae:
Huc Satyri veniunt, Faunique.  Hic Naiadas inter
Nunc Galatea suos, nunc Aegle narrat amores.
Monticolum hic quis Silvani de plebe viator,
Tempestas cum tardet iter, vel fervidus aestus,
Pendentes ripas horrescit, equisque ligatis
Miratur tacitus magnos procedere lintres.
Hic ego dum sedeo volucrum dulcedine captus,
Floribus aut pascens oculos, fluvialia regna,
Et genus arboreum meditans, annique meatus,
Coelumque, & solis radios; quodcunque, quod usquam est,
Ab Jove principum confessus:  Tityrus ecce,
Et senior Lacon, dum servat Thestylis agnos,
Cantacum veniunt.  Apta est cantantibus umbra.
Dulce sonant numeri; & quanquam O quae maxima dona
Pierides dederant Siculis pastoribus olim,
Arguit calami desunt & fistula nostris:
Non deest ingenium, non vis, nec gratia verbis.
Est aliquid voluisse imitari camina Divum.
Quin age, Callipoe, si unquam coluere Britanni
Numina vestra, adsis; & quercu cincta capillos
Pastorum alternos (nec te meminisse pigebit,
Et potes haec meminisse) mihi refer ordine versus.

LACON.
LIBERTAS, O si qua dea es, nunc annue vati:
En, tibi surgit opus, si quid mea carmina possunt.
Munera pauperibus tu das, mentem que beatis;
Tu das pascere oves; tu das cantare sub umbra.

TITYRUS.
O Dea LIBERTAS certe!  tibi ponimus aras:
Hac vitula, mox & niveo donabere tauro.
Nil mirum, si, regis opus, stas fictilis:  at si
Legibus emendes res nostras, aurea fies. . . .
