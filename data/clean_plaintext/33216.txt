MELISAEUS.
Prima Caledoniae placuetunt sibila sylvae.
Et mea ruriculas caeperunt carmina Panas.
Vidimus in placidis saltantes Naiadas undis
Littora nunc, scopulique vocant, atque invia saxa.
Et sola obscuris habirans in rupibus Echo.
O mecum libeat Themidos divine sacerdos,
Setoni venerande, a magno maxime rege,
Haec loca littoreis modo perreptare camoenis?
Huc ades, &amp; vili structas de vimme nastas,
Algosos remos, &amp; linea texta plangarum,
Cymbam, hamos, fetas, &amp; squamosos calathiscos,
"Respice in his aliqua est non iniucunda voluptas."
Certe sub vitreis virides te Dorides undis,
Te deus arguta qui personat aequora conch a,
Omnibus in scopulis resonabit:  &amp; omnibus undis,
Interea, quae, Pictonici novus accola Ponti,
Carmina ad aequoreas cecini cape prima sorores.

Iam procul umbroso iuvenis successerat antro
Piscator Melisaeus:  &amp; irrita murmura surdis
Quam frustra scopulis iactasset, &amp; aequoris undis:
Tandem ita sollicito compellat Protea versu.

O Proteu, liquidi numen maris, omnia postquam
Movimus, &amp; surdis pulsavimus aequora votis:
Dexter ab undoso placidum caput exere ponto:
Nostraque ne solito sine currerer carmina faro.
Fleuimus &amp; sola est in nostras dura querelas
Fors superum, sola indigno non ulla dolori
Hactenus ingemuit, testor tua numina testor
Et pelagi Nymphas &amp; quas Bodotria glaucus,
Quasque Taus pater, &amp; vitreis Dona occulit antris
Quid me carminibus Triton contendere iussit
Piscatori Helymo:  quamuis grand aevus:  &amp; ille
Iactet fatidici divina oracula Nerei?
Quid mihi formosis pelagi succedere Nymphis
Voce fuit?  nostrisque sonis delphinas iu undis.
Atque incompositas phocas celebrare choreas?
Quid mihi quod placido senior me lumine Glaucus
Nascentem adspexitetibique haec nova retia dixit
Parve puer, tibi &amp; has servo de vimine nassas?
Si tamen interea solis inglorius aevum
His ago sub scopulis:  Meladon dum dives, in aequor
Pinea nunc curuae detrudit texta carinae.
Portumnumq; in vota vocat regemque potentem
Marmoris ille audax, longe meliora secutus:
Piscatorum artes, &amp; vilia pabula fetae,
Liquit:  &amp; ad ditem decurrit nauita Gangem.
At nos vix calathis vitam solamur, &amp; hamis,
Heu miseri, nos vix minima trabe littora circum
Quaerimus octipedes cancros:  vilesue paguros.
Et modo ne nostris desit satis ampla querelis
Causa, iuvat divum crudelia numina, cuncta
Auferre:  &amp; misera pereuntes cernere in alga.
Nuper enim, (nec te Proteu nescire putandem est
Talia) littoribus vi pellimur:  aequora postquam
Accepere alios quam divum e femine, reges.
O Proteu, si qua innocuae tibi cura iuventae,
Cerne quibus merser in aeroribus, aut mihi piscem,
Aut mihi da vestris fieri delphina sub undis,
Heic subito, certe querulis non planctibus illi
Neptuni stagna alta onerant:  sed Nerea circum
In numerum laetas agitant de more choreas:
Squamea multifidae quatientes verbera caudae.
At mihi sollicitis vix unica libera curis
Hora fluit, gravis hinc Celado, inde additus Arnus
Hinc Myrilus ruit. &amp; saxo detrudere avito
Percipitem tentat non una fraude Copaeus.
Quo fugiam infelix?  quid agam?  quid deinde relinquam?
"At non perpetuo laxis mare faeuit habenis.
Saepe noto placidi succedunt flabra Favoni."
Cur me cunctorum sequitur gravis ira deorum?
Et nunquam in dubiis fulget spes prosper rebus?
Sit satis O, primis passum mala tanta sub annis;
Dum pater (ah) subito; Dorylas prope littora faro
Concideret; Nereo quamvis satis, &amp; tibi Proteu
Gratus erat, dum vita fuit:  vesterque sacerdos
Audiit:  &amp; vestras cecinit de littore laudes.
Sed nunc ille abiit, pelagique aut maxima lassat
Numina carminibus:  vel cum Tritone sonoro
Personat arrepta Pomonia marmora concha.
"Nos satis reliqui, miseri, nos quod super aevi,
Degimus in curis:  &amp; luctisonis lamentis."
Inque dies magis, inque dies, peiora coacti
Perpetimur. veluti qui intra iam retia piscis
Claudirur, infelix per mille foramina dulci
Tentat abire fuga:  sed dum tamen omnia tentat,
Ducitur:  &amp; viridi vitam deponit in herba.
Dura licet, tamen haec aliquo nova vulnera vultu
Accipienda forent; sed dum medicina dolorem
Vincere conatur; diversa in fata reposcor
Perditus:  atque alia sequitur de cuspide sanguis.
Ah Proteu, quo supplicium tam triste subire
Crimine commeruis statuit quae culpa nocentem?
Anne ego Neptuni tetigi delubra profano
Forte pede?  an pelagi cecini convitia Nymphis?
An tibi sacratum phocas pecus, inscius, inter
Scrupea saxa latens, indigno vulnere laesi?
Scilicet ut chari Celadon post fata parentis,
Omnibus exueret propius?  non sanguinis ullus
Materni, fideive themor, vix cymba relicta
Una super; brumae quae tristia frigora pellat:
Diraque de nostris abigat jeiunia mensis.
"Et tamen ille etiamnum inhiat nec dese et hamos
Ni prohibes. &amp; adhuc credendum est sanguine iunctis:
O numen pelagi, cui fas ventura videre;
Et modo quae fuerat; tu nunc quis gurges aquarum
Circumstet miserum, tu scis quae iam ingruat unda:
Devotam tibi, serva animam. nam flectere divos
Tu prece, tu tristes poteris avertere casus.
Quod si aliter superis visum crudelibus; atque
Stant fata arcanis me contra legibus; ibo:
Ibo volens nostros haec finiet unda dolores.

Haec iuvenis. fractusque animi deserta relinquens
Antra, videt fessum descendere in aequora Phoebum.
