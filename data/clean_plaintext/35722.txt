Insidensque lupo, tunc iste furore ruebat
Livor, et aspectus sanie, taboque veneno,
Tetram lethifero mandebat dente rubetam:
Introsum at jecur, et secum sau viscera mordens
Moerebat erat illi, ad felices spectare, perire;
Et sibi nulla quod, ipse, doloris causa, dolebat:
At siquem audierit laesum, nil laetus unquam.

Decolor aspectua et tunica vestitus, habebat
Mille oculos, quos huc torvos, nunc conjicit illuc.
Anguis et in gremio invisus sub veste latebat,
Insinuat se nodo, aretoque volumine caudam
Succingit, funestum spiculum et implicat intus.
Ille ac dentibus, inter eundum, frendit acervos
Auri aspectans, quos omnes servabat avarus;
Laetitiam tibi, Lucifera, et fastidia ferme
Invidet, infandum!  et sociis sua guadia saevus.

Omnia quae bona, quae pia, vel quae talia eunque,
Odit, et haec, pariter, qui omnes faciuntve probantve:
Et comiter panem qui porrigit esurienti
"Pulchre," ait, "at nulla est illie fiducia facto."
Sic, sic ille omne in pejus corrumpit honestum!
Ausus et, ah!  sancta, abtrectare poemata vatum,
Inque omnes, quos non numquam scripsisse libellum
Noscat, vipereum putri spuit ore venenum.
Talis erat Livor, qui quintus in ordine sedit.
