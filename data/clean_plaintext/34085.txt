Dignis &amp; ille cruce est, &amp; vulture, quisquis avaro
Tradidit imperium; quisquis, quo jure Quirites
Plecantur, docuit.  Si quando Claudii acervos
FUFIDIUS laudat, si amplos parasitus honores
GRAEVULUS enumerat PALLANTIS, claraque facta;
Ille tuus, moneas, fabellam narrate anilem
SPENSER, &amp; exemplo est; sive hanc inimica tyrannis
Compotrix lepida, atque ad rem cata dicere, sive hanc
Nutricem mentita suo dictavit alumno
Calliope.  Obstupuere ferae, dum carmine vates
Mordaci ludit sub simii imagine regem.
Simius &amp; verus fuit.  At diadema leonis
Armaque sceptrumque &amp; barbam, pellemque decoram
Furatus, regem didicit simulare leonam.
Tum autem praefectum regni sub vulpe latentem,
Et varias memorat fraudes, &amp; mille rapinas.
Tum canit, &amp; credas:  Nunc sunt, semperque fuere,
Semper erunt (neque enim magnis est lupus ipse timendus)
Simius &amp; vulpes [Greek characters], sive leonum,
Sive hominum speciem sumunt, &amp; nomina regum:
Haud unquam commissa alter luiturus, &amp; alter,
Ni Deus intersit vindex, reducemque leonem
Gratatus, miserae reddat sua gaudia genti. . . .

FABELLAM &mdash; ANILEM]  Mother Hubberd's Tale.  Elegans equidem &amp; bene morata est fabula, quam in usum sui seculi regum &amp; regulorum, proregum, principum, &amp; praefectorum scripsit EDMONDUS SPENSER poeta inter Anglos celeberrimus, regnante ELIZABETHA.  Perlegas, mi lector, hanc fabellam:  Neque enim ignobile est carmen, neque hisce temporibus indignum.

COMPORTRIX LEPIDA]  Fingit SPENSER nutriculam feu compotricem anum, aegrotanti amico assidentem, hanc fabellam ad ejus voluptatem garrire.
